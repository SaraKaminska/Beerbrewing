1. Förberedelser av utrustningen - all utrustning ska vara rengjord och fri från smuts.
Använd ett rengöringsmedel för att “diska” utrustningen så att den inte är smutsig.
2. Mäskning  - malten ska läggas i vatten som är värmt till en viss temperatur 65-78 grader beroende på recept och sedan stå minst en timme.
Värm upp vatten till den temperatur som önskas. Det går bra att lägga till cirka 5 grader för att ha till godo då temperaturen sänks när vattnet förs över till kärlet. Det går även bra att ha kallt vatten nära för att blanda ut. För över någon liter av vattnet till mäskningskärlet och rör om. Tillsätt sedan resterande vattenmängd och försäkra dig om temperaturen. Låt malten mäska 1 timme och gärna med några filtar runt för att den ska behålla önskvärd temperatur.
3. Lakning - laka ur malten med varmt vatten 75-80 grader varmt genom en sil ett par gånger.
Ställ mäskningskärlet på ett bord och häll ut mäsken genom kranen till ett annat kärl. Byt plats på kärlen och repetera ett par gånger. För över mäsken till grytan så att den senare kan börja kokas.
4. Kokning - mäsken ska nu kokas under en timme. Ta tiden från det att mäsken börjat koka. Under kokningen ska  humle tillsättas enligt recept.
Mäsken ska nu kokas upp och efter den börjat koka ska den kokas i en timme. Under tiden som den kokas ska evetuellt humle tillsättas efter recept eller smak. 60 minuters humle eller tidig humle ger beska, 30 minuter ger smak och 5 minuter ger doft.
5. Kylning - Nu ska vörten kylas ner till den önskade jästemperaturen, förslagsvis rumstemperatur.
Det är oerhört viktigt att vörten inte kommer i kontakt med smutsiga redskap då risken för infektion är större i detta läget och allt behöver vara desinficerat. Det finns tre vanliga sätt att kyla ner vörten. Aktiv kylning genom att stoppa ner ett metallrör och pumpa vatten genom röret. Inaktiv kylning genom isbad eller bara låta vörten stå över natten. Viktigt att vörten inte kommer i onödig kontakt med syre.
6. Jäsning - när vörten nått rätt temperatur ska den föras över till jäskärlet och slutas tätt.
Jäskärlet och allt material ska desinficeras noggrant innan det används. Vörten förs över till jäskärlet utan att föra med för mycket av slammet i botten. Det går att röra om så det bildas en virvel i vörten så samlas allt slam. För över vörten till jäskärlet och testa OG med en hydrometer. Tillsätt jäst och syresätta ölen genom att röra om. Sätt på locket samt jäsrör på jäskärlet. Nu ska ölen jäsas i 2-4 veckors tid.
7. Tappning - När ölen har jäst klart tillsätter vi socker för att skapa kolsyra och tappar upp på flaska.
Nu ska ölen tappas upp i flaskor och det är viktigt att ölen inte syresätts under detta steget då jästen kan i så fall starta igen och skapa mer alkohol. Återigen behöver allt som används vara desinficerat. Om du vill undvika jäskakan kan du försiktigt föra över ölen till ett annat kärl med tappkran. Innan ölen förs över till flaskor ska socker tillsättas enligt en formel (se nedan) genom att mäta FG sen mäta upp hur mycket socker det ska vara och koka sockerlag. Låt det svalna av och rör försiktigt ner sockerlagen i ölen. Tappa upp ölen på flaskor och låt ölet stå i flaskorna 2-3 veckor.
